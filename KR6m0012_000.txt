#-*- mode: mandoku-view; -*-
#+TITLE: 百論
#+DATE: 2015-08-30 20:53:13.651728
#+PROPERTY: JUAN 0
#+PROPERTY: ID KR6m0012
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
序¶¶釋僧肇作¶陰
百論者蓋是通聖心之津塗開眞諦
之要¶論也佛泥日後八百餘年有出
家大士厥¶名提婆玄心獨悟俊氣高
朗道映當時神¶超世表故能闢三藏
之重關坦十二之幽¶路檀步迦夷爲
法城壍于時外道紛然¶異端竸起邪
辯逼眞殆乱正道乃仰慨聖¶教之陵
遲俯悼羣迷之縱惑將遠拯沉淪¶故
作斯論所以防正閑邪大明於宗極
者¶矣是以正化以之而隆邪道以之
而替非¶夫領括衆妙孰能若斯論有
百偈故以百¶爲名理致淵玄統羣藉
之要文旨婉約窮¶制作之美然至趣
幽簡尠得其門有婆藪¶開土者明慧
内融妙思奇拔遠契玄蹤爲¶之訓釋
便沉隱之義彰於徽翰風味宣流¶被
於來葉文藻煥然宗塗易曉其爲論
也¶言而無當破而無執儻然靡據而
事<md:KR6m0012_T_000-0168a>¶不失眞簫焉無寄而理自玄會返
本之¶道著乎茲矣有天竺沙門鳩摩
羅什器量¶淵弘俊神超邈鑚仰累年
<pb:KR6m0012_TKD_16-0548b>
轉不可測常味¶詠斯論以爲心要先
雖親譯而方言未融¶至令思尋者躊
躇於謬文摽位者乖忤於¶歸致大秦
司隷挍尉安成侯姚嵩風韻清舒¶冲
心簡勝慱涉内外理思兼通少好大
道¶長而彌篤雖復形羈時務而法言
不輟毎¶撫茲文所慨良多以弘始六
年歲次壽星¶集理味沙門與什考挍
正本陶練覆疏務¶存論旨使質而不
野簡而必詣宗致盡尒¶無間然矣論
凡二十品品各五偈後十品¶其人以
爲無益此土故闕而不傳兾明識¶君
子詳而攬焉